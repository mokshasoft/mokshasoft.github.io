# "Jag gjorde bara mitt jobb!"

This text is licenced under [CC BY-SA 2.0](https://creativecommons.org/licenses/by-sa/2.0/legalcode)

I lördags den 6 mars var jag på demonstrationen för frihet och sanning i Stockholm, och det slog mig hur lite personligt ansvar poliser känner för sitt jobb. "Jag har ingen personlig åsikt, jag gör bara mitt jobb och jag har inget val", sades av flera poliser. I framförallt polisernas yrkesutövande blir det ett problem eftersom deras arbete sen pandemilagen delvis har blivit att begå brott.

I Sverige är grundlagen den lagen som ska vara till grund för de andra lagarna. Så här står det på riksdagens hemsida "Grundlagarna står över alla andra lagar. Det betyder att innehållet i de andra lagarna aldrig får strida mot vad som står i grundlagarna." [1] Vidare står det:

"Grundlagarna är svårare att ändra än andra lagar. Det ska finnas tid för eftertanke och konsekvenserna av en grundlagsändring måste vara extra genomtänkta. Tanken är att skydda demokratin. Riksdagen ska inte kunna fatta förhastade beslut som till exempel begränsar människors fri- och rättigheter.

För att ändra en grundlag krävs att riksdagen fattar två likadana beslut och att det hålls ett riksdagsval mellan de två besluten. Väljarna ska kunna ta ställning till förslaget om grundlagsändring och välja den riksdag som tycker som de själva gör i frågan."

Ovanstående gör det tydligt att pandemilagen strider mot grundlagen eftersom pandemilagen gör det möjligt att begränsa mötesfriheten som finns i grundlagen. Pandemilagen har heller inte röstats igenom två gånger med val emellan. Så poliser som angriper/ingriper mot en fredlig demonstration med hänvisning till pandemilagen, på order eller ej, gör sig skyldig till brott mot grundlagen.

Ponera att en polischef hade beordrat några poliser att råna en guldsmedsaffär, och att poliserna gör det. Hade de då kunnat säga att "jag bara följde order" i rättegången som de förhoppningsvis hade åtalats i? Förhoppningsvis inte. Det samma borde gälla dessa poliser som bryter mot grundlagen. Hur ska vi kunna få dessa människor att förstå sitt personliga ansvar om dom inte får ta konsekvenserna av sina handlingar? Åtal, dom och avsked är vad dessa bör förvänta sig i framtiden. Observera att detta också i synnerhet gäller polischefen.

Vad kan vi göra för att återställa demokrati och mänskliga rättigheter i Sverige? Jag tycker att vi ska hålla makthavare personligt ansvariga för sina beslut, och mer konkret skulle jag föreslå att allt videomaterial från demonstrationen på Medborgarplatsen samlas in och gås igenom. Sedan väljs en polis ut som är tydligt identifierbar och som begår ett brott. Efter det bör allt satsas på att skapa ett åtal mot denna så att åtminstone den polis blir åtalad, dömd och avskedad. Upprepas denna process vid varje demonstration så tror jag att vi snart kommer ha poliser som tar sitt personliga ansvar, går samman och står upp mot sina kriminella polischefer, som i sin tur måste stå upp mot sina kriminella chefer.

Författare: Jonas Claesson

[1] https://www.riksdagen.se/sv/Sa-funkar-riksdagen/Demokrati/Grundlagarna/
